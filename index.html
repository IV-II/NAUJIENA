
<!DOCTYPE html>
<html lang="en">
<head>
	<meta charset="utf-8">
	<title>Naujienos</title>
	<meta name="viewport" content="width=device-width">
	<link rel="stylesheet" href="assets/styles.min.css">
	
	
</head>

<body>
	<header>
		<div class="container">
			<div class="c-row">



				<nav>
					<div class="logo" style="width:60px;min-width:auto;">
						<a href="#"><img class="lazy img-responsive w-100"
								src="data:image/gif;base64,R0lGODlhBwACAIAAAP///wAAACH5BAEAAAEALAAAAAAHAAIAAAIDjI9YADs="
								data-src="assets/logo.png" data-srcset="assets/logo.png 1x, assets/logo.png 2x" alt="img"></a>
					</div>

					<ul class="d-md-none">
						<li><a href="#">Pagrindinis</a></li>
						<li><a href="#">Lietuva</a></li>
						<li><a class="active" href="#">Rekomenduojame</a></li>
						<li><a href="#">Politika</a></li>
						<li><a href="#">Bendruomenė</a></li>
						<li><a href="#">Ekonomika</a></li>
						<li><a href="#">Pasaulyje</a></li>
						<li><a href="#">Sportas</a></li>
						<li><a href="#">Įvykiai</a></li>
					</ul>
				</nav>

				<div class="more d-lg-none-up">
					<a href="#" class="burger">
						<svg class="menu-icon" width="35" height="35" viewBox="0 0 64 64" fill="currentColor"
							xmlns="https://www.w3.org/2000/svg" aria-hidden="true">
							<path d="M52.75,47.84H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M52.75,28.92H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M11.25,14.16h41.5a2.08,2.08,0,1,0,0-4.16H11.25a2.08,2.08,0,1,0,0,4.16Z"></path>
						</svg>
					</a>
				</div>

			</div>
		</div>

	</header>


	<!-- Custom HTML / Remove before use -->
	<div class="container">

		<div class="c-row">

			<!-- CONTENT START -->
			<div class="col-content">
				<div class="content">
					<div class="title">
						<h1 class="h1">KAIMO TURIZMO VERSLO POKYČIAI IR
PLĖTROS TENDENCIJOS LIETUVOJE   
						</h1>
					</div>
					<div class="img-block">
						<div class="img-wrap">
							<!-- КАРТИНКА SRC="ЗАГЛУШКА В base64 в размер оригинальной картинки, нужна обязательно" DATA-SRC="Путь до картинки" DATA-SRCSET="путь до картинки 1x, аналогично x2" -->
							<img class="lazy img-responsive w-100"
								src="assets/001.png"
								data-src="assets/001.png" data-srcset="assets/001.png 1x, assets/001.png 2x" alt="img">
						</div>
						
PAGRINDINIŲ SĄVOKŲ ŽODYNĖLIS
Kaimo turizmas – tai turizmo rūšis, apimanti kelionę į kaimo vietoves ir rekreacinę veiklą jose.
(Vainienė, 2001).
Kaimo turizmo paslauga – savarankiška, už užmokestį turistams kaimo gyvenamojoje vietovėje ar
mieste, kuriame gyvena ne daugiau kaip 3 tūkst. gyventojų, teikiama apgyvendinimo paslauga, kai
kartu sudaromos sąlygos tenkinti maitinimo, poilsio, pramogų ar renginių organizavimo poreikius.
(LR Turizmo įstatymas, 1998 m. kovo 19 d. Nr. VIII-667)
Kaimo turizmo plėtra – tai naujų idėjų ieškojimo ir jų įdiegimo procesas.
Paslaugų paketas – tai grupė paslaugų, visą paslaugą formuojančių kaip prekę, kuri praturtina
pagrindinę paslaugą, visuma. (Sirusienė – Lamauskienė, 2009)
Rekreacija – tai žmogaus sveikatos atgavimas, fizinių jėgų atkūrimas (susigrąžinimas), teigiamos
emocinės, dvasinės, kultūrinės psichoemocinės būsenos, malonių pojūčių, išgyvenimo atkūrimo,
atnaujinimo procesas. (Vitkienė, 2008)
Lietuvos kaimo turizmo asociacija (LKTA) – tai savarankiškas, savanoriškas susivienijimas,
vienijantis fizinius ir juridinius asmenis vykdančius kaimo turizmo veiklą Lietuvos kaimo vietovėse,
atstovaujantis ir ginantis narių interesus Valstybės institucijose, koordinuojantis savo narių veiklą ir
vykdantis bendrus tikslus ir uždavinius.
Bendras vidaus produktas (BVP) – gamintojų rezidentų sukurta bendroji pridėtinė vertė, pridėjus
mokesčius gaminiams ir importui ir atėmus analogiškas subsidijas.
Suderinti vartotojų kainų indeksai (SVKI) – santykinis rodiklis, kuriuo išreiškiamas vartojimo
prekių ir paslaugų, kurias namų ūkiai perka vartojimo poreikiams tenkinti, bendrasis kainų pokytis
per tam tikrą laikotarpį, apskaičiuojamas pagal Europos Sąjungos mastu suderintą metodologiją.
ES santykiniai kainų lygiai – rodiklis, parodantis, kiek bendrosios valiutos (perkamosios galios
standarto) vienetų reikia tam pačiam prekių ir paslaugų rinkiniui įsigyti skirtingose šalyse, ir
išreiškiamas perkamosios galios paritetų ir oficialių nacionalinių valiutų kursų santykiu, t. y.
įvertinant nacionalinių valiutų perkamąją galią. Lietuvoje, kaip ir kitose Europos Sąjungos šalyse,
kainų lygiai skaičiuojami, palyginti su ES vidurkiu, tai yra ES vidurkis yra prilyginamas 100.
Tikėtina vidutinė gyvenimo trukmė – tikimybinis rodiklis, rodantis, kiek vidutiniškai metų gyvens
kiekvienas gimęs arba sulaukęs tam tikro amžiaus žmogus, jeigu visą būsimą tiriamos kartos
gyvenimą mirtingumo lygis kiekvienoje gyventojų amžiaus grupėje nekis.
7
ĮVADAS
Pasaulyje turizmas teikia vienas iš didžiausių pajamų bei suteikia daugiausia darbo vietų
nacionaliniame, regioniniame bei vietiniame lygmenyje.
Turizmas taip pat yra labai konkurencinga industrija. Tos įmonės, kurių sėkmė priklauso nuo
turizmo, turi pastoviai gerinti produkto kokybę, derinti rinkodaros komplekso elementus ir turėti
keletą alternatyvų, kurios leistų prisitaikyti prie kintančios paklausos. Pasaulinės turizmo
tendencijos yra nukreiptos į turizmo produkto kokybės gerinimą, bei augantį susidomėjimą tokiu
turizmu, kuris nedaro žalos gamtai.
Lietuvos integracijos procese ypatingas dėmesys buvo skiriamas ekonomikos stiprinimui ir
diversifikavimui kaimo regionuose. Ūkininkavimas nebėra vienintelis ar net dominuojantis sektorius
šioje ekonomikos šakoje. Ūkininkų vaidmuo daugelyje regionų keičiasi. Tačiau jie vis dar yra
svarbūs, kaip maisto produktų gamintojai: vis dėl to ūkininkų vizija keičiasi – ateities ūkininkai – tai
erdvės skirtos rekreacijai kūrėjai, kultūrinio paveldo sergėtojai.
Dėl šių priežasčių kaimo turizmo vaidmuo išaugo – kaip vienas iš reikšmingiausių sektorių
diversifikuotoje vietinėje ekonomikoje, bei kaip naujos veiklos bei naujų pajamų šaltinis
ūkininkams. Tačiau, pirminis šios veiklos suvokimas skiriasi nuo to koks šis verslas yra dabar.
Bėgant laikui susiformavo visai kitokie vartotojų poreikiai, nei buvo tikėtasi tuomet kai buvo
kuriamas kaimo turizmas. Šiuo atveju, paklausa padiktavo pasiūlos formavimąsi ir tai lėmė kaimo
turizmo verslo specifiką. Ne paslaptis, jog kaimo turizmo versle didžiausios pajamos yra gaunamos
iš pobūvių organizavimo. Todėl dauguma sodybų savininkų šios paslaugos teikimui skyrė padidintą
dėmesį, taip užkirsdami kelią kitų kaimo turizmo paslaugų plėtojimui. Panašu, kad rinka jau
persotinta, nes pastaraisiais metais pastebimas kaimo turizmo verslo apimčių stabilizavimasis. Todėl
norint įvertinti kas įtakoja šiuos kaimo turizmo verslo pokyčius ir prognozuoti ateities perspektyvas
būtina atlikti rinkos tyrimus.
Šiuo atveju, tinkamiausias yra kaimo turizmo veiklos tyrimas, kuris atliekamas norint
išsiaiškinti kaimo turizmo veiklos apimtis, paklausos ir pasiūlos tendencijas, paslaugų poreikį ir jų
asortimento susiformavimą įtakojančius veiksnius bei rinkodaros komplekso elementų specifiką.
Visais atvejais būtina numatyti ir raidos tendencijas. Tikiuosi, kad atliktas tyrimas atskleis kaimo
turizmo verslo pokyčius bei jų kitimą lėmusius veiksnius ir šių paslaugų rinkos ypatumus. Šis
tyrimas leis prognozuoti tolimesnę kaimo turizmo verslo raidą bei pateikti pasiūlymus šios veiklos
plėtrai.
8
Mokslinė problema. Kaimo turizmo sektorius per pastarąjį dešimtmetį sparčiai išaugo,
tačiau nutolo nuo savo susiformavimo prigimties, vis mažiau dėmesio skiriat pradinės kaimo
turizmo verslo misijos - priartinti miesto žmones prie gamtos ir rekreacines veiklos joje, teikiančios
naudą žmogaus sveikatai - įgyvendinimui. Kaimo turizmo plėtra pakrypo paklausos diktuojamų
poreikių pobūviams tenkinimo linkme. Tolimesnės kaimo turizmo plėtros krypčių numatymui būtina
atsižvelgti į rinkos pokyčius, jos būklę, ją įtakojančius veiksnius ir įvertinti kaimo turizmo verslo
subjektų veiklą.
Darbo objektas – kaimo turizmo veikla.
Darbo dalykas – kaimo turizmo verslo plėtra.
Darbo tikslas – įvardinus kaimo turizmo Lietuvoje pokyčius ir juos įtakojusius veiksnius
numatyti šio verslo plėtros tendencijas.
Darbo uždaviniai:
• Išanalizuoti kaimo turizmo vystymosi Lietuvoje teorinius aspektus, raidą ir būklę;
• Atskleisti kaimo turizmo veiklos pokyčius lėmusius veiksnius;
• Identifikuoti kaimo turizmo paslaugų struktūros pokyčius;
• Numatyti kaimo turizmo verslo plėtros tendencijas.
Tyrimo metodai:
Tiriant ir analizuojant kaimo turizmo vystymosi Lietuvoje teorinius aspektus bei jo veiklos
pokyčius lėmusius veiksnius, naudoti mokslinės literatūros lyginamoji, loginė analizė ir sintezė.
Siekiant indentifikuoti kaimo turizmo paslaugų struktūros pokyčius atlikti du empiriniai
tyrimai, 2004 ir 2011 metais, naudojant anketinę apklausą kaimo turizmo sodybų savininkams.
Atliktiems tyrimams apibendrinti taikomi statistiniai empirinių duomenų apdorojimo ir analizės
metodai, pasitelkiant kompiuterines duomenų apdorojimo programas (Microsoft Excel ir SPSS), bei
analoginio ryšio ir palyginamoji analizė.
Kaimo turizmo plėtros tendencijų numatymui naudoti Lietuvos Statistikos departmento
statistinių duomenų analizės ir prognozavimo metodai, pasitelkiant Microsoft Excel programos
Trend statistinę formulę.
Tyrimo laikotarpis: 1999 – 2012 metai.
Mokslinio tiriamojo darbo tyrimo rezultatai buvo publikuoti ir pristatyti Aleksandro
Stulginskio universiteto studentų mokslinės konferencijos „Jaunasis mokslininkas 2012 m.“
straipsnių rinkinyje, 2012 m. balandžio 19 d. (5 priedas)
9
1. KAIMO TURIZMO VERSLO VYSTYMASIS IR JĮ ĮTAKOJANTYS
VEIKSNIAI
1.1. Kaimo turizmo verslo susikūrimas ir raida
Kaimo turizmas daugelyje šalių vis įgauna svaresnį vaidmenį turizmo sektoriuje ir jo
sąvokos apibrėžimą lemia konkrečios šalies bei jos rinkos specifika. Vieni kaimo turizmą tapatina su
turizmu kaimo vietovėse, kiti akcentuoja rekreacinę veiklą. Todėl nenuostabu, kad užsienio šalių
literatūroje kaimo turizmo terminas vadinamas skirtingai: poilsiu kaime, gamtovaizdžio turizmu,
agroturizmu ar ūkio turizmu.
Pasak I. Vainienės (2001), Kaimo turizmas turėtų pabrėžti ir atspindėti kaimo aplinką, būti
kaimiškas dydžiu, charakteristikomis ir pastatais, remtis šios aplinkos savybėmis ir požymiais,
vietovės fiziniu, socialiniu ir kultūriniu potencialu, panaudoti esamus statinius ir įrenginius, įtraukti
vietos bendruomene.
Kaimo turizmas yra vienas iš daugelio skirtingų turizmo rinkos sektorių, kartu sudarančių
visą turizmo rinką. Tačiau dėl savo specifiškumo atskirti kaimo turizmą nuo kitų turizmo rūšių yra
pakankamai sudėtinga.
Lietuvos turizmo specialistai pateikia tokį kaimo turizmo apibrėžimą: „Kaimo turizmas - tai
tikslinga rekreacinė atvykusių žmonių veikla kaimo vietovėse bei laikinas gyvenimas kaimo
sodybose.“ (Armaitienė, 1999)
Pasak E. Vitkienės (2008) rekreacija – tai žmogaus sveikatos atgavimas, fizinių jėgų
atkūrimas (susigrąžinimas), teigiamos emocinės, dvasinės, kultūrinės psichoemocinės būsenos,
malonių pojūčių, išgyvenimo atkūrimo, atnaujinimo procesas.
Kiekviena veikla gali būti vadinama kaimo turizmu, jei tenkina šias sąlygas:
• vyksta kaimo vietovėse (ne daugiau kaip 3 tūkst. gyventojų);
• naudoja vietinius išteklius (ekonominius, socialinius, kultūrinius ir gamtinius);
• plėtros atveju įgyja vietinių bruožų.
Šiuo atveju kaimo turizmas – tai rekreacinė veikla kaimo vietovėse.
Tačiau kaimo turizmas kaip veikla atlieka daugiau funkcijų susijusių su kultūrine, socialine
bei ekonomine šalies aplinka. Todėl A. Astromskienės (2000) pateikiamas platesnis kaimo turizmo
apibūdinimas, kaip paslaugų visumos kaimo vietovėje, neapsiribojant viena sodyba ir jos gamtine 
10
aplinka, bet apimat daugelį kaimo techninės ir socialinės infrastruktūros elementų yra labiau
atspindintis jo misiją ir atsiradimą.
Analizuojant kaimo turizmą kaip ekonominės veiklos forma vykdoma kaimo vietovėje,
būtina atkreipti dėmesį į gamtinę aplinką, kaip išteklių, turintį svarbią reikšmę šios veiklos plėtrai.
Tai įtakojo ir naujų kaimo turizmo formų, tokių kaip agroturizmas, ekoturizmas, etninis turizmas
atsiradimą.
Apibendrinant, galima pasakyti, jog kaimo turizmas yra visuma veiksnių susijusiu ne tik su
poilsiautojų aptarnavimu, bet ir su kaimo infrastuktūros plėtojimu, tautinio, kultūrinio paveldo bei
gamtinių išteklių išsaugojimu.
Kaimo turizmas nėra nauja ūkio šaka, Europoje kelionės po kaimo vietoves bei poilsiavimas
jose prasidėjo antroje XVIII a. pusėje. Keliauti skatino tikėjimas gydomuoju gamtos poveikiu bei
didėjanti romantinė orientacija vertė žmones aplankyti kaimo ir kalnuotas vietoves. Todėl vieni
autoriai šį etapą vadina romantiniu, kiti – senoviniu ar pradiniu, tačiau, kaip ir visų kitų turizmo
formų, kaimo turizmo tolesnė plėtra priklausė nuo trijų veiksnių:
• technikos pasiekimų;
• laisvalaikio;
• disponuojamų pajamų didėjimo. (Vainienė, 2001)
XX a. pradžioje buvo pastebimas kaimo turizmo augimas bei diferencijavimas. Todėl šis
etapas įvardijamas kaip diferencijuota kaimo turizmo plėtra ar raidos ir kilimo fazė. Šiuo laikotarpiu
išpopuliarėjo kelionės pėsčiomis ar dviračiais, žvejyba, viešnagės tiek privačiose, tiek paveldėtose
vilose.
Po Antrojo pasaulinio karo Vakarų Europoje kaimo turizmo verslas išpopuliarėjo kaip
papildoma veikla ūkininkų ūkiuose. Tai sutapo su bendru turizmo augimu, transporto infrastruktūros
išvystymu, didėjančiu transporto priemonių skaičiumi, gerėjančiu pragyvenimo lygiu. Tuo metu
sparčiai išaugusi kaimo turizmo paklausa, įtakojo skirtingų nuosavybės formų turistinių įmonių
kūrimąsi ir šio verslo skatinimą buriantis į sąjungas, paslaugų kokybės gerinimui, ieškant įvairių
paramos fondų reklamai. Šis etapas vadinamas šiuolaikiniu kaimo turizmo plėtros etapu.
Tuo tarpu, Rytų ir Centrinės Europos šalyse, analogiškas etapas prasidėjo susilpnėjus
komunistiniam režimui. Vakarų Europos šalių patirtis ir akivaizdžios kaimo turizmo perspektyvos
vertė skatinti šio verslo kūrimąsi ir plėtrą. Šis etapas vyko intensyviau, nei Vakarų Europos šalyse,
nes buvo perimama užsienio šalių patirtis, o tobulėjančios informacinės technologijos leido greičiau
pasiekti poilsiautojų lūkesčius atitinkančią kaimo turizmo paslaugų kokybę. 

                    </p>
                    
                     Tuo tarpu, Lietuvos kaimo turizmo raidoje galima išskirti penkis etapus, priklausomai nuo 
11
istorinės - politinės situacijos šalyje, nes nuo to priklausė ir kaimo turizmo verslo plėtra.
I. Poilsis kaime tarpukario Lietuvoje (1918-1941 m.). Kaimo turizmo paslaugos buvo
dvejopos, priklausomai nuo poilsiautojų poreikių. Pasiturintieji ir inteligentai vykdavo ilsėtis į
užmiesčio vilas, antruosius savo ar savo pažįstamų namus kaime. Jaunimas, dažniausiai studentai,
keliaudavo po šalį, pakeliui apsistodami pernakvoti pas ūkininkus. Dažnai ta nakvynė buvo šieno
kupetoje. Visose apskrityse buvo įsteigti jaunimo kelionių globos komitetai. Kaimiškuose rajonuose
jų skyriams vadovaudavo ūkininkai - „kelionių bičiuliai", į kuriuos nakvynės galėjo kreiptis
keliautojai.
II. Atostogos kaime kolūkinės sistemos periodu (1945-1990 m.). Šiam etapui būdingos
dvi poilsio formos kaime: atostogos pas gimines kaime ir poilsis valstybinėse turistinėse bazėse,
esančiose populiariose gamtinėse vietovėse. (Vainienė, 2001)
III. Kaimo turizmas atkūrus nepriklausomybę (1991 – 2000 m.). Nuo 1994 m. įvairių
užsienio ekspertų skatinami Lietuvos kaimo žmonės susidomėjo kaimo turizmo verslu. 1996 m.
turizmo agentūros paslaugų kataloge atsirado pirmoji keturių kaimo turizmo sodybų reklama. 1997
m. išleistas pirmasis sodybų katalogas. Tais pačiais metais įsikūrusi Lietuvos kaimo turizmo
asociacija ėmė aktyviai reklamuoti kaimo turizmo sodybų teikiamas paslaugas.
Apibendrinus A. Astromskienės, J. Ramanauskienės ir kitų ASU mokslininkų nuomonę,
Lietuvos kaimo turizmo raidoje ryškų pėdsaką paliko integracija į Europos Sąjungą (toliau ES) ir jos
teikiama parama. Pagal tai būtų galima suformuluoti sekantį kaimo turizmo vystymosi etapą:
IV. Kaimo turizmas integracijos į Europos Sąjungą procese ( 2000-2006 m.). Pastebimas
ryškus kaimo turizmo verslo mąsto augimas įtakojamas valstybės paramos, SAPARD bei ES
struktūrinių fondų. Investicijos kaimo turizmo plėtrai pagerino kaimo turizmo paslaugų
infrastruktūrą, apgyvendinimo ir rekreacinių paslaugų pasiūlą. Konsultavimo paslaugos bei sodybų
šeimininkų mokymai įgalino pagerinti aptarnavimo kokybę, įdiegti informacines vietų rezervavimo
sistemas, atsirado daugiau sodybų, gebančių aptarnauti užsienio poilsiautojus. Šiam etapui būdinga
didėjanti aukštos kokybės paslaugų paklausa bei jos plėtra ir naujų kaimo turizmo sodybų
steigimasis.
Analizuojant kaimo turizmo veiklą negalėčiau nepaminėti, jo taip paveikusios pobūvių
organizavimo paslaugos, kuri sukėlė nemažai diskusijų visuomenėje, žiniasklaidoje, mokslininkų
bei pačių kaimo turizmo verslininkų tarpe. Vieni tai įvardijo, kaip problemą smukdančią kaimo
turizmo vystymąsi ir jo egzistenciją. Tuo tarpu, kiti teigia, jog būtent šios paslaugos paklausos
susiformavimas padėjo kaimo turizmo sodyboms ne tik išgyventi ekonominį nuosmukį, bet ir
išplėsti veiklą. Būtent dėl šių priežasčių buvo išskirtas dar vienas etapas kaimo turizmo raidoje:
12
V.Kaimo turizmo virsmas „pobūvių turizmu“ (nuo 2007 m.) Ekonominio pakilimo
laikotarpiu, 2006 – 2008 m., tarp teikiamų kaimo turizmo paslaugų itin išpopuliarėjo pobūvių
organizavimas, kuris įtakojo iškreiptą kaimo turizmo suvokimą vartotojų pasąmonėje. Stabilios
pajamos gaunamos iš pobūvių organizavimo, taip pat padėjo sodyboms išgyventi ir ekonominę
krizę, kuri prasidėjo 2008 m. pabaigoje. Tačiau ir vis didėjanti šios paslaugos paklausa paskatino
pasiūlos augimą, ko pasekoje atsirado daugiau sodybų besispecializuojančių į pobūvių
organizavimą. Nenuostabu, kad dėl šios paslaugos paklausumo kaimo turizmas tapatinamas su
pobūvių turizmu, tai atsispindi ir dabartiniame įstatyminiame kaimo turizmo paslaugos apibrėžime.
Kaimo turizmo paslauga – savarankiška, už užmokestį turistams kaimo gyvenamojoje
vietovėje ar mieste, kuriame gyvena ne daugiau kaip 3000 gyventojų, teikiama apgyvendinimo
paslauga, kai kartu sudaromos sąlygos tenkinti maitinimo, poilsio, pramogų ar renginių
organizavimo poreikius. (LR Turizmo įstatymas, Nr. VIII-667)
Literatūroje kaimo turizmo samprata siejama su rekreacija kaimo vietovėse. Kaimo turizmo
susikūrimo misija buvo priartinti miesto žmones prie gamtos ir jos teikiamos naudos žmogaus
emocinės, dvasinės, fizinė, psichinės sveikatos gerinimui. Tačiau vartotojų pasąmonėje kaimo
turizmas vis labiau siejamas su vieta asmeninėms šventėms ar įmonių renginiams. Būtent tokios
paklausos susiformavimas žymiai pakoregavo kaimo turizmo verslo persiorientavimą pagal klientų
poreikių tenkinimą teikiant pobūvių ar kitokių renginių organizavimo paslaugas.
1.2. Kaimo turizmo išorinė ir vidinė aplinka
Kaimo turizmo būklę bei jo raidą, kaip ir kiekvieną verslo subjektą įtakoja išorinė ir vidinė
aplinkos. Vieni autoriai išorinę aplinką vadina makroaplinka arba tolimąja, tuo tarpu, vidinė aplinka
apibūdinama, kaip mikroaplinka arba artimoji verslo subjekto aplinka. Įvairių autorių: S A.
Burtonshaw-Gunn, P. Kotler, S. Hudson, I. Vainienės ir E. Vitkienės aplinkos dedamųjų poveikio
turizmo, paslaugų, tame tarpe ir kaimo turizmo sektoriui apibendrinimas pateikiamas schematiškai
(žr. 1 pav.).Prie išorinių veiksnių priskiriama, ekonominė, politinė -teisinė, mokslinė – technologinė,
socialinė – kultūrinė bei gamtinė - fizinė aplinkos, kurios turi svarbią reikšmę ne tik kaimo turizmo
sektoriui, bet ir kaimo turizmo verslo vidinės aplinkos elementams.
Tuo tarpu, vidinė kaimo turizmo, kaip atskiro verslo subjekto, aplinka yra kaimo turizmo
rinkos dalyviai: tiekėjai, konkurentai, tarpininkai, pirkėjai ir kontaktinės auditorijos. Vidinės
aplinkos veiksnių sąveiką ir tarp jų vykstančius paslaugų teikimo, paskirstymo ir rėmimo procesus 
13
analizuoja rinkodara. Todėl norint prognozuoti kaimo turizmo verslo tendencijas, būtina įvertinti
tiek rinką įtakojančius išorinės aplinkos veiksnius, tiek vidinės aplinkos veiksnių sąveiką.
1 pav. Kaimo turizmo verslo išorinė ir vidinė aplinka bei jų sąveika (Sudaryta autorės)
Ekonominė aplinka – tai išorinės aplinkos elementas, pasireiškiantis tam tikrais ūkio raidos
dėsningumais bei tendencijomis.
Pagrindiniai ekonominės aplinkos apibūdinimo rodikliai:
• bendrasis vidaus produktas (BVP);
• vartotojų pajamos ir išlaidos;
• prekių kainų lygis;
Šių rodiklių dinamiką sąlygoja ekonomikos vystymosi cikliškumas (krizė, pagyvėjimas,
pakilimas ir nuosmukis), infliacija, nedarbas. Iki 2008 metų visi šie rodikliai turėjo augimo
tendencijas, tačiau ekonominis nuosmukis žymiai įtakojo jų pokyčius: stipriai išaugo nedarbo lygis,
Ekonominė
Kaimo
turizmas
Gamtinė -
fizinė
Mokslinė -
technologinė
Politinė -
teisinė
Socialinė -
kultūrinė
Tarpininkai Konkurentai
Tiekėjai Kontaktinės
auditorijos
Klientai
Vidinė aplinka
Išorinė aplinka
Išorinė aplinka
14
kuris 2010 metais buvo didžiausias, 17,8 proc., per visą tiriamąjį laikotarpį, sumažėjo vidutinės
disponuojamos gyventojų pajamos. Šiuo metu bendras vidaus produktas (BVP) pasiekė 2008 metų
lygį ir yra 32,9 tūkst. litų vienam gyventojui, lyginant su 2004 metais jis padidėjo 79,4 proc. Tuo
tarpu, gyventojų disponuojamos pajamos atitinka 2005 – 2006 metų rezultatus. Suderinti vartotojų
kainų indeksai (SVKI) palyginti su 2004 metais vartojimo prekėms ir paslaugoms padidėjo 28.3
proc., o visoms paslaugoms - 32,5 proc. Tačiau Lietuvos kainų lygis 2010 metais atitiko tik 65,1
proc. ES santykinio kainų lygio.
Pasaulinio ir Lietuvos ekonomikos nuosmukio nulemtas gyventojų mokumo sumažėjimas
pasireiškė turistų srautų mažėjimu tiek atvykstamojo, tiek ir vidaus turizmo rinkose. (Nacionalinė
turizmo plėtros 2007-2013 metų programa)
Gerėjanti ekonominė situacija leidžia teigiamai prognozuoti kaimo turizmo verslo
perspektyvas, tačiau būtina atsižvelgti ir ekonominės krizės padarinius kitų aplinkų veiksniams.
Nemažiau svarbus veiksnys, įtakojantis kaimo turizmo plėtrą, yra politinė – teisinė aplinka.
Politinė – teisinė aplinka apima vyriausybinių institucijų veiksmus, įstatymus, teisės aktus,
kurie daro įtaką verslo sprendimams.
Svarbiausi teisės aktai skirstomi į tris grupes:
• reguliuojantys įmonės steigimą, jos vidaus veiklą ir likvidavimą;
• reguliuojantys įmonės santykius su pirkėjais, partneriais ir konkurentais;
• reguliuojantys atskirus rinkodaros elementus.
Lietuvoje politinė aplinka yra stabili, nes yra ES, o tuo pačiu ir NATO narė. Lietuvos
įstojimas į ES turėjo teigiamos įtakos kaimo turizmo verslo plėtrai, nes šio verslo kūrimuisi ir
skatinimui buvo skiriama ES programų ir struktūrinių fondų finansinė parama. Be to, kaimo turizmo
verslo plėtra, kaip prioritetinė ūkio šaka yra remiama ir nacionaliniu lygmeniu.
Anot I. Vainienės (2001), kaimo turizmas labai pažeidžiamas įvairių politinių jėgų, valstybės
ir vyriausybės politikos. Jį veikia - vizų, pasų režimas, muitai ir kiti pasienio trikdžiai. Turistams
svarbi ir kriminogeninė šalies bei kaimo turizmo regiono padėtis. Labai svarbūs ir šio verslo įkūrimą
reguliuojantys teisės aktai, santykių su vartotojais teisinis reguliavimas.
Čia atvykstamam turizmui svarbią reikšmę turėjo narystė ES bei įstojimas į Šengeno zoną
Šiuo metu Europos bendrija ir trečiosios šalys yra pasirašiusios susitarimus dėl vizų išdavimo
tvarkos supaprastinimo. Tai palengvina turistų judėjimą.
Svarbiu neigiamu kaimo turizmo paslaugų sektoriaus veiksniu tapo apgyvendinimo
mokestinės aplinkos pasikeitimas. Nuo 2012 m. sausio 1 d. turizmo veiklą reglamentuojančių teisės
aktų nustatyta tvarka minėtoms paslaugoms turi būti taikomas 21 proc. PVM tarifas. Panaikinus 
15
apgyvendinimo sektoriui lengvatinį 5 proc. PVM tarifą, apgyvendinimo paslaugų teikėjų galimybės
mažinti paslaugų kainas, kad pritrauktų daugiau turistų, bus smarkiai apribotos.
Mokslinė – technologinė aplinka apima mokslinių žinių ir jų praktinio taikymo poveikį. Ši
aplinka didžiausią įtaką daro prekių kūrimui ir tobulinimui, prekių kainoms, atsiskaitymo
operacijoms, prekių judėjimui nuo gamintojo iki vartotojo, reklamai.
Naujos technologijos gali padėti prekei prasiveržti į rinką, palengvinti prekės pateikimo nuo
gamintojo iki vartotojo procesą. Kaimo turizme tai ypač aktualu, nes paslauga priklausoma vietos
atžvilgiu. Šiuolaikinės ryšio priemonės palengvina rėmimo priemonių naudojimą, informacijos
skleidimą, paslaugų rezervavimą bei atsikaitymą.
Socialinė – kultūrinė aplinka – tai makroaplinkos elementas, atspindintis visuomenės
poveikį įmonei, jos sprendimams ir jų įgyvendinimui. Šią aplinką pirmiausiai apibūdina
demografiniai rodikliai, kurie leidžia nustatyti potencialių vartotojų skaičių. Rinkodaros
sprendimams socialinėje – demografinėje aplinkoje didžiausią reikšmę turi struktūriniai pasikeitimai
amžiaus grupėse, išsilavinime, gimstamume, šeimų dydyje, gyventojų migracijoje. Taip pat
analizuojamos visuomenėje nusistovėjusios elgesio normos, socialinių taisyklių sistema, dvasines
vertybės, požiūris į gamtą, darbą, tarpusavio santykius ir į save patį.
Reikšmingiausi socialinės aplinkos veiksnių pasikeitimai taipogi buvo įtakoti ekonominės
krizės. Išaugęs nedarbas žymiai paveikė gyventojų emigraciją, tuo pačiu ir gyventojų skaičiaus bei
gimstamumo mažėjimą. Emigrantų skaičius 2010 metais, lyginant su 2008 metais, išaugo 5 kartus.
Mažėjantys kiekybiniai demografiniai rodikliai verčia orientuotis į kitas tikslines rinkas, ieškant
naujų vartotojų segmentų. Užsienio šalių turistai ar vietiniai vyresnio amžiaus poilsiautojai gali
praplėsti turizmo paslaugų vartotojų ratą, nes didėja tikėtina vidutinė gyvenimo trukmė, 2005 metais
ji buvo 71,3 metų, o 2010 metais - 73,5 metai.
Gamtinė aplinka yra viena iš svarbiausių kaimo turizmo verslą įtakojančių veiksnių. Ji
apima klimato sąlygų, gamtos ištekliųjų naudojimo ir aplinkosaugos priemonių taikymą.
Analizuojant fizinę aplinką, reikia atkreipti dėmesį į tris gamtinės aplinkos kitimo
tendencijas:
1. Gamtinių išteklių stoką.
2. Energetinių išteklių kainų svyravimą.
3. Aplinkos taršos didėjimą.
Gamtos turtai visada buvo lemiamas veiksnys, pasirenkant keliones. Todėl kaimo turizmo
veiklą galima plėtoti tik turint savitų išteklių. Todėl pradedant ir plėtojant kaimo turizmo veiklą,
būtina atsižvelgti į gamtinius išteklius ir verslo įtaką jiems. (Vainienė, 2001)

                 </p>

                 Lietuva pasižymi turtingais gamtiniais ištekliais: daugiau kaip 2850 ežerų, 760 upių, apie 32
procentai šalies teritorijos sudaro miškai, 5 nacionaliniai ir 30 regioninių parkų, 261 draustinis ir
kitos saugomos teritorijos, kurių bendras plotas apima 15,6 procento šalies teritorijos.
Lietuvos gamtiniai turizmo potencialo ypatumai – natūrali, mažai urbanizuota aplinka,
kraštovaizdžio ir biologinė įvairovė, gamtos ir kultūros paveldo vertybės, laisvo keliavimo galimybė
– sudaro patrauklias sąlygas turizmui. Tačiau apleisti pastatai ar nesutvarkytos teritorijos,
rekreacinės infrastruktūros trūkumas (sustojimo ir nakvynės vietų stoka), sumažėjusios priėjimo prie
vandens telkinių galimybės šalies patrauklumą turizmo požiūriu menkina tiek vietos gyventojams,
tiek užsienio turistams. Turizmui vis dar mažai naudojamas didžiulis miškų rekreacinis potencialas.
(Nacionalinė turizmo plėtros 2010 – 2013m. programa)
Didelę reikšmę pažintiniam bei aktyvaus poilsio turizmui turi viešoji turizmo infrastruktūra
(turizmo trasos, takai). Dažniausiai aktyvaus poilsio produktų vartotojai yra miestų gyventojai,
ieškantys aktyvios veiklos ir mėgstamų užsiėmimų, kuriems svarbus yra ir šių paslaugų
pasiekiamumas. Lietuvoje viešoji infrastruktūra, lyginant su kitomis ES šalimis, nėra pakankamai
išplėtota, ypatingai kaimo vietovėse.
Svarbiausia valstybės ir savivaldybių funkcija – tinkamas planavimas ir viešosios turizmo
infrastruktūros plėtra bei informacijos apie aktyvaus poilsio galimybes sklaida. Ekologinis
(pažintinis) turizmas apima keliavimą saugomose gamtinėse teritorijose, augalų, gyvūnų stebėjimą,
vietinės kultūros ir tradicijų pažinimą bei aplinkos puoselėjimą. Gamtos išteklių pritaikymas turizmo
poreikiams leistų sukurti naujus ir plėtoti esamus turizmo traukos centrus, kurie pritrauktų daugiau
vietos ir užsienio turistų. Planinga ir darnaus vystymosi principus atitinkanti turizmo infrastruktūros
sistema leistų užtikrinti ilgalaikį nacionalinių ir regioninių parkų gamtos vertybių išsaugojimą,
subalansuotą naudojimą, kartu užtikrintų gamtosaugos sąlygų įgyvendinimą ir skatintų darnaus
turizmo plėtrą. (Nacionalinė turizmo plėtros 2010-2013 m. programa)
Apibendrinant, galima teigti, jog tik gerėjant Lietuvos ekonominei, socialinei, technologinei
ir teisinei aplinkai, susidarys palankesnės sąlygos turizmo plėtrai. Tačiau didelę reikšmę turės ne tik
valstybės politika, bet ir įmonių teikiančių kaimo turizmo paslaugas požiūris į šių paslaugų kokybinę
plėtrą. Todėl svarbu tinkamai įvertinti besikeičiančius tikslinės rinkos poreikius ir galimybes juos
tenkinti. Tam reikalingą įvertinti kaimo turizmo vidinę aplinką: šios rinkos dalyvius.
Klientai – vienas svarbiausių rinkodaros mikroaplinkos veiksnių. Jie lemia įmonės
rinkodaros tikslus bei netiesiogiai formuoja rinkodaros kompleksą ir strategiją.
17
Kaimo turizmo paslaugų vartotojai dažniausiai yra grupės žmonių susijusių tam tikrais
ryšiais. Todėl kaimo turizmo paslaugų teikėjui svarbu žinoti pirkėjų charakteristikas, juos siejančius
santykius, pirkinio motyvus tam, kad galėtų formuoti paklausą ir vartotojo elgseną.
Tarpininkai – tai mažmenų ir didmenų agentai, padedantys realizuoti prekes ir paslaugas.
Kaimo turizmo sektoriuje tarpininkų funkciją atlieka kelionių organizatoriai, turizmo
agentūros, informaciniai centrai bei Lietuvos kaimo turizmo asociacija (LKTA). Svarbu pasirinkti
tinkamiausius tarpininkus tiek funkciniu, tiek finansiniu požiūriu.
Tiekėjai – tai įmonės ir individualūs asmenys aprūpinantys įmonę reikiamais materialiniais
ištekliais reikalingais produktų gamybai ar paslaugų teikimui.
Kaimo turizmo tiekėjai dažniausiai maitinimo paslaugas teikiančios įstaigos, pramogų
inventoriaus nuoma užsiimančios įmonės bei renginių organizatoriai. Kaimo turizmo paslaugų
teikėjui svarbu tinkamai pasirinkti tiekėjus, nes nuo jų tiekiamų prekių priklauso ir galutinė kaimo
turizmo paslaugos kaina, kokybė, o tuo pačiu ir klientų pasitenkinimas.
Konkurentai – tai rinkos dalyviai, siūlantys potencialiems pirkėjams tuos pačius ar panašius
poreikius tenkinančius produktus. Šioje aplinkoje stebimos trys konkurencijos rūšys:
• Visuotinė – varžymasis dėl pirkėjų skiriamų piniginių lėšų prekėms įsigyti.
• Vertikalioji – varžymasis tarp tuos pačius poreikius tenkinančių skirtingų prekių.
• Horizontalioji – varžymasis tarp tuos pačius poreikius tenkinančių vienos rūšies prekių.
Pagrindiniai kaimo turizmo vertikalieji konkurentai – turizmo agentūros, siūlančios keliones
į užsienio šalis.
Kaimo turizmo horizontaliosios konkurencijos konkurentus galima grupuoti pagal:
• geografinę vietą – aplinkinės kaimo turizmo verslu užsiimančios sodybos, viešbučiai,
moteliai, kempingai, poilsio namai;
• specifines gamtines sąlygas – visos minėtos sodybos ir įmonės, įsikūrusios analogiškos
aplinkos vietovėse;
• suteikiamas papildomas paslaugas – visos minėtos sodybos ir įmonės, suteikiančios tas
pačias rekreacines paslaugas.
Konkurentus būtina pažinti ir stebėti jų veiksmus, sekti jų siūlomą paslaugų asortimentą,
kainas, rėmimo strategijas.
Kontaktinės auditorijos – tai gyventojų grupės ir įmonės, kurios realiai domisi įmone arba
daro jai poveikį. Dažniausiai tai yra bankai, draudimo įmonės, masinės informacijos priemonės,
valstybinės įmonės, visuomenės organizacijos. Kontaktinės auditorijos gali padėti arba trukdyti 
18
pasiekti norimus tikslus. Su jomis būtinas glaudus bendradarbiavimas, siekiant palaikyti glaudžius ir
gerą įspūdį paliekančius kontaktus. (Vainienė, 2001)
Paties verslo vieneto aplinka ir jos tarpusavio santykiai turi didelę įtaką verslo sėkmei.
Rinkodaros požiūriu jie analizuojami per rinkodaros komplekso ”4P“ elementus (prekę, kainą,
paskirstymą ir rėmimą) ir funkcijas.
2 pav. Rinkodaros komplekso elementų funkcijos kaimo turizmo paslaugų teikimo grandinėje
(Sudaryta pagal HUDSON S. 2008. Tourism and hospitality marketing: A global perspective)
Kaimo turizmo rinkodaros komplekso elementai:
• Prekė (Paslaugų asortimentas, paslaugų paketas, kokybė, apimtys);
• Kaina (Kainos, nuolaidos, priemokos);
• Rėmimas (Pardavimų skatinimas, reklama, asmeninis pardavimas, populiarinimas);
• Paskirstymas (Paskirstymo kanalai, asortimentas, išsidėstymas).
Verslo sėkmę lemiantis rezultatas yra rinkodaros tikslas – vartotojų poreikių tenkinimas ir
įmonės tikslų realizavimas. Norit teisingai parinkti rinkodaros priemones ir organizuoti efektyvų jų
panaudojimą, pirmiausia reikia pažinti rinką.
Kaimo turizmo plėtrą Lietuvos turizmo rinkoje veikia įvairūs veiksniai, kuriuos įvertinus
galima išvengti klaidų bei padaryti atradimų lemiančių verslo sėkmę. Bendra verslo stiprybių,
silpnybių bei grėsmių ir galimybių analizė vadinama SSGG analize. Ją sudaro išorinės aplinkos
(grėsmių ir galimybių) ir vidinės aplinkos (stiprybių ir silpnybių) analizė. Kaimo turizmo sektoriaus
SSGG analizė pateikta 1 lentelėje.
Tiekėjai Klientai Kaimo turizmo
sodyba Tarpininkai
Paslaugos kūrimas
Kainos nustatymas
Paskirstymas
Rėmimas
Paslaugos teikimas
Paskirstymas
Rėmimas
19
1 lentelė. Kaimo turizmo sektoriaus SSGG analizė
Stiprybės Silpnybės
Gamtiniai ir rekreaciniai ištekliai (ežerai, upės,
miškai, švelnus klimatas, švarus oras ir vanduo,
augalijos ir gyvūnijos gausa).
Patogi geografinė padėtis atvykstamojo turizmo
atžvilgiu.
Mažai urbanizuotas kraštovaizdis.
Kultūros tradicijos, šventės, papročiai, bei kultūrinio
- istorinio paveldo objektų gausa.
Tradicinis kaimo žmonių svetingumas ir
vaišingumas.
Gerėjanti paslaugų kokybė ir infrastruktūra.
ES parama, kaimo turizmo paslaugų, infrastruktūros
ir rinkodaros projektų įgyvendinimui.
Kaimo turizmo verslo plėtra prie nacionalinių
vandens, dviračių turizmo ir autoturizmo trasų.
Sezoniškumas, bei nepalankios oro sąlygos.
Profesinių žinių stoka, užsienio kalbų nemokėjimas.
Investicijų ir lėšų stygius
Neracionalus investicijų į kaimo turizmo sektorių ir
panaudojimas.
Sodybų infrastruktūros neatitikimas vartotojų keliamų
reikalavimų.
Neišvystyta dviračių, vandens turizmo ir autoturizmo trasų
infrastruktūra.
Nepakankama laisvalaikio veiklos ir pramogų įvairovė.
Nediferencijuotas kaimo turizmo paslaugų pristatymas,
atsižvelgiant į regioninę specifiką.
Nepakankamai aiškus turizmo sodybų diferencijavimas.
Nepakankamas kultūros paveldo objektų ir gamtinių išteklių
panaudojimas.
Prastas pasiekiamumas.
Menka turizmo informacijos sklaida ir rinkodara.
Galimybės Grėsmės
Kaimo turizmo paslaugų poreikio augimo ir rinkos
diferenciacijos tendencijos.
Aplinkos ekologinės būklės gerinimas.
Kultūros paveldo objektų būklės gerinimas.
Nacionalinės kaimo turizmo rinkodaros strategijos
sukūrimas.
Kaimo turizmo verslo plėtra prie nacionalinių
vandens, dviračių turizmo ir autoturizmo trasų.
Alternatyvių su turizmu susijusių paslaugų plėtra
kaimo vietovėse.
Galimybė plėtoti kaimo turizmo sodybas pagal
tematiką.
Galimybė perimti gerąją užsienio šalių patirtį.
Kaimo turizmo veiklos teisinio reglamentavimo
supaprastinimas.
Žemesnės turizmo paslaugų kainos lyginant su
kitomis ES šalimis.
ES narystė, Šengeno zona beviziam rėžimui.
Gausūs istoriniai-kultūriniai ir etniniai ryšiai su
užsienio valstybėmis
Kaimo bendruomenės socialinė degradacija.
Aplinkos tąršos didėjimas.
Ekonominis nuosmūkis.
Lengvatinių mokesčių panaikinimas.
Neišplėtota viešoji turizmo infrastruktūra kaimo vietovėse.
Nepakankamai išplėtota keleivinio transporto infrastruktūra
atvykstamam turizmui.
Gyventojų mažėjimas ir emigracija.
Kaimo tradicijų išnykimas ir kaimo turizmo sodybų
suvienodėjimas
Kultūrinių-istorinių ir gamtos paveldo objekto patrauklumo
praradimas
Senosios medinės kaimo architektūros sunykimas.
Kaimo kraštovaizdžių savitumo sunykimas.
Nesugebėjimas įsisavinti ES ir kitas paramos lėšas.
Didelis nedarbas.
Lietuvos regionų ekonominių ir socialinių skirtumų didėjimas.
Gyventojų perkamosios galios mažėjimas.
Gamtinių išteklių ir kultūros paveldo vertybių kokybės
blogėjimas ir jų naudojimo galimybių mažėjimas.
Negebėjimas sukurti ir išlaikyti patrauklų Lietuvos turizmo
įvaizdį.
Nepakankamas technologinių galimybių panaudojimas turizmo
sektoriaus rinkodaroje.
Didelės išvykstamojo turizmo galimybės
20
Kaimo turizmo išorinės ir vidinės aplinkos veiksnių analizė parodė, kad kaimo turizmo
plėtrai yra svarbi Vyriausybės politika susisiekimo infrastruktūros išvystyme, kultūrinių, istorinių
paminklų puoselėjime, gamtinių išteklių bei tautinio paveldo išsaugojimo skatinime, nacionalinės
kaimo turizmo paslaugų rėmimo (reklamos) strategijos kūrime bei įgyvendinime. Pagal šiuos
prioritetus būtų galima suskirstyti kaimo turizmo veiklos subjektus ir jų plėtrai taikyti atitinkamas
paramos ar skatinimo priemones. Kaimo turizmo sodybos esančios palankiose gamtinėse,
rekreacinėse zonose arba puoselėjančios tradicijas, amatus, kultūrinį – istorinį paveldą galėtų būti
skatinamos taikant lengvatinius mokesčius ar kitas paramos priemones. Tuo tarpu, mažiau
palankiose vietose, esančios sodybos turėtų prisitaikyti prie konkurencinės vietinės rinkos sąlygų,
tačiau galėtų kooperuotis, kuriant bendrą rėmimo strategiją užsienio rinkoms, taip pritraukiant ir
valstybės indėlį.
1.3. Kaimo turizmo veiklos apimčių kitimas ir jį lėmę veiksniai
Analizuojant Lietuvos kaimo turizmo pokyčius pastebėtina, kad per pastaruosius 7 metus
kaimo turizmo sodybų skaičius Lietuvoje išaugo 70,4 proc., įkurta daug modernių, aukštos kokybės
paslaugas teikiančių sodybų. Intensyviausiai buvo steigiamos sodybos gamtiniais ištekliais
turtingose Utenos, Alytaus apskrityse bei didžiųjų miestų, Vilniaus ir Kauno apskrityse (žr. 2 pav.)
3 pav. Kaimo turizmo sodybų skaičius apskrityse 2004-2011 metais
(Lietuvos Statistikos departamento duomenys)
21
Lietuvos ekonomikos augimas bei restruktūrizacija, šalies tarptautinė integracija sąlygojo
palankias galimybes turizmo verslo plėtojimui, turizmo paslaugų sektoriaus vystymui. Manoma, kad
tai įtakojo ir naujų paslaugų, tokių kaip pobūvių bei konferencijų organizavimas, pasiūlos
susiformavimą.
Lietuvos pasirengimas stoti į ES ir narystė joje atvėrė plačias galimybes šalies kaimo turizmo
verslui pasinaudoti ES finansine parama:
1. SAPARD - specialiąją žemės ūkio ir kaimo plėtros programa;
2. Kaimo plėtros 2004–2006 m. planas;
3. Kaimo plėtros 2007–2013 m. programa.
Lietuvoje SAPARD parama buvo įgyvendinama pagal Nacionalinę žemės ūkio ir kaimo
plėtros 2000–2006 m. programą. Kaimo turizmas ir poilsio paslaugos buvo įtrauktas į III programos
kryptį „Kaimo ekonominės veiklos plėtra ir alternatyvių pajamų skatinimas “kaip atskiras antras
prioritetinis sektorius. (Damulienė, 2012).
Kaimo turizmo ir poilsio paslaugų išskyrimas į atskirą SAPARD programos sektorių rodo,
kad ši verslo veikla kaimo plėtros strateginiuose dokumentuose nurodyta kaip gana reikšminga.
Tačiau šios veiklos plėtrai per visą SAPARD programos laikotarpį, Nacionalinės mokėjimų
agentūros duomenimis, teko vos 1 proc. visų SAPARD programos lėšų. (Kaimo turizmo ir amatų
plėtros ...,2006).
Iš 2 lentelėje pateiktų duomenų matyti, jog SAPARD planuotų skirti ir patvirtintų lėšų
santykis yra tik 53,8 proc., tai atspindi vidutines paramos išnaudojimo galimybes. Tačiau nepaisant
viso to, įgyvendinant SAPARD programą, buvo sukaupta daug patirties ir žinių, ištobulinti
administraciniai gebėjimai, o tai buvo būtina prielaida sėkmingesniam vėlesnių programų
administravimui, ką ir parodo sekančių laikotarpių paramos įsisavinimas.
ES struktūrinių fondų 2004-2006 metų laikotarpio parama kaimo turizmui buvo
administruojama pagal bendrojo programavimo dokumento nuostatas, strategiją suskirstant į 5
prioritetus ir įgyvendinama pagal vieną arba kelias priemones. “Kaimo turizmas ir amatų
skatinimas”priskirtas4 prioriteto „Parama kaimo plėtrai ir žuvininkystei“ 4 priemonei „Kaimo
vietovių pritaikymo ir plėtros skatinimas“.
Per trejus metus pagal kaimo turizmo ir amatų skatinimo priemonę buvo pateikta 118
paraiškų gauti 104,53 mln. litų paramą. Buvo prašoma 2,1 karto daugiau lėšų, palyginti su šiai
priemonei skirta suma. Tai rodo didėjantį investicijų poreikį, nors patvirtinta buvo 75,3 proc. Lėšų
nuo skiriamos paramos. 
22
2 lentelė. ES finansinė parama kaimo turizmo verslo skatinimui 2000-2013 m.
Parama SAPARD ES struktūrinių fondų parama
Laikotarpis 2000-2006 m. 2004-2006 m. 2007-2013 m.*
Skirta paramos lėšų, mln. Lt 11,552 49,200 204,192
Pateikta paraiškų, vnt. 45 118 447
Prašoma paramos, mln. Lt 20,414 104,528 172,636
Patvirtinta paraiškų, vnt. 17 40 234
Patvirtinta paramos suma, mln. Lt 6,214 37,035 94,087
Patvirtinta paramos suma nuo skirtų lėšų, proc. 53,8 75,3 46,1
Išmokėta paramos suma, mln. Lt 5,557 32,980 37,150
Išmokėta paramos suma nuo skirtų lėšų, proc. 48,1 67,0 18,2
2007-2013 m.* - parama vykdoma, todėl pateikti duomenys neatspindi visos paramos panaudojimo rodiklių, (duomenų
pateikimo data 2012-04-16).
Sudaryta remiantis bendra paramos statistika pagal visas pramos kryptis nuo 2001 m. 2004-12-06. Bendrą BPD statistiką
2010-11-18. Bendrą Lietuvos kaimo plėtros programos priemonių statistiką 2012-04-16. NMA. Parama. Statistika.
Pastaruoju metu vykdoma Lietuvos kaimo plėtros 2007– 2013 m. programą ne tik sujungė į
vieną visumą 2004–2006 m. laikotarpio ES paramos investicines bei kompensacines priemones, bet
ir apėmė daug visiškai naujų, tik šiam laikotarpiui būdingų paramos priemonių.
Lietuvos kaimo plėtros 2007–2013 m. programos III krypties 313 priemonės „Kaimo turizmo
veiklos skatinimui“ įgyvendinimui yra numatyta skirti per 204,192 mln. litų. Iki šių metų balandžio
16 d. buvo pateiktos 447 paraiškos, 172,636 mln. litų prašomų lėšų, iš kurių buvo patvirtinta 234
paraiškos, 94,087 mln. litų arba 46,1 proc. nuo skirtų lėšų. Verta paminėti, jog Lietuvos kaimo
plėtros 2007–2013 m. programa vis dar vykdoma, nors kaimo turizmo veiklos skatinimui jau buvo
pateikta beveik 4 kartais daugiau paraiškų, palyginti su 2004–2006 m. laikotarpiu, ir net 10 kartų
daugiau, lyginant su SAPARD programa. Didėjantis paraiškų skaičius rodo, jog Lietuvos kaimo
turizmas turi potencialą plėtotis, pritraukiant investicijas bei skatinti kaimo turizmo paslaugų
vartojimą.
Pagal šiandienines ES tendencijas, kaimo turizmas yra vienas iš kertinių regiono vystymo
elementų. Kaimo turizmas smarkiai paveikė neurbanizuotų regionų ekonomiką. Tokį regionų
ekonomikos augimą apsprendžia ne tik produkcijos ar užimtumo augimas, bet daug platesnė
ekonominė nauda. Kaimo turizmas tapo vietinės ekonomikos diversifikavimo įrankiu, padedančiu
užkariauti naujas rinkas vietiniams produktams. Tai papildomas pajamų šaltinis ūkininkams ar
kitiems su žemės ūkiu susijusiems žmonėms.
Gerėjanti ekonominė situacija bei augantis pragyvenimo lygis Lietuvoje sudarė palankias
sąlygas turizmo plėtrai, tai įtakoja vidaus turizmo apimčių augimą. Santykinai žemesnis bendras 
23
kainų lygis kol kas yra vienas iš Lietuvos patrauklumo veiksnių – ne tik turistams iš Rytų, bet ir iš
Vakarų.
Tankiausiai užsieniečių lankomos kaimo turizmo sodybos Klaipėdos, Vilniaus ir Utenos
apskrityse, lyginat su bendru užsienio poilsiautojų skaičiumi, apsistojusių kaimo turizmo sodybose.
Tačiau lyginant užsieniečių poilsiautojų pasiskirstymą konkrečioje apskrityje išsiskiria Tauragės,
Klaipėdos bei Šiaulių apskritys (žr. 4 pav.). Labiausiai atvykstančių turistų mėgiamas Klaipėdos
kraštas susijęs istoriniais-kultūriniais ryšiais su Vokietija, patrauklus gamtiniais išteklaisis, pajūrio
zona. Vilniaus miestas yra lankomiausias užsienio turistų traukos taškas, todėl santykinai didelė
dalis jų apsisoja šios apskrities kaimo turizmo sodybose. Utenos apskritis, gausiausia kaimo turizmo
sodybų skaičiumi, santykinai nemažai pritraukia ir atvykusių turistų.
4 pav. Užsienio poilsiautojų pasiskirstymas pagal apskritis ir jų viduje
(Lietuvos Statistikos departamento duomenys)
Tuo tarpu Tauragės ir Šiaulių apskritys, kuriose mažiausiai kaimo turizmo sodybų,
santykinai didelė dalis apsistojusių yra kitataučiai. Tam gali turėti įtakos jų geografinė padėtis: arti
pasienio, pagrindiniai keliai jungiantys su kaimyninėmis šalimis, tai padidina poilsiautojų iš
kaimyninių valstybių (Rusijos Federacija, Latvijos) pritraukimą.
Per pastarąjį dešimtmetį kaimo turizmas Lietuvoje sparčiai augo ir vystėsi. Tai parodo ir
kaimo turizmo subjektų bei lankytojų skaičiaus augimas. Nuo 2004 iki 2008 metų poilsiautojų 
24
skaičius kaimo turizmo sodybose padidėjo daugiau nei tris kartus. Tačiau ekonominio nuosmukio
metu lankytojų srautai sumažėjo 29,3 proc. (žr. 5 pav.). Ypač tai atsispindėjo Klaipėdos ir Utenos
apskrityse.
5 pav. Poilsiautojų skaičiaus dinamika apskrityse 2003-2011 metais
(Lietuvos Statistikos departamento duomenys)
Kaimo turizmo verslo plėtrą ženkliai įtakojo ES paramos įsisavinimas, tačiau ateities
perspektyvose kaimo turizmas susidurs su faktu, kad jų veiklos plėtra nebus nuolat remiama ir
skatinama iš išorės, ir kad didėjant konkurencijai reikalinga priimti strateginius sprendimus paslaugų
teikimo ir klientų pritraukimo procesuose. Akivaizdu, jog tolimesnė kaimo turizmo plėtra turėtų būti
analizuojama kaip šių paslaugų vystymasis.
Šiuo metu pastebimas kaimo turizmo paslaugų vartojimo pagyvėjimas. Tačiau nepaisant to
kaimo turizmo sodybų savininkai turi nuolat stebėti pasikeitimus rinkoje, ieškoti naujų paslaugų
rūšių, siekiant konkurencingumo. Naujų idėjų galima pasisemti iš konkurentų bei tyrinėjant užsienio
šalių patirtį.
Užsienio šalyse, kur didesnis atotrūkis tarp miesto ir kaimo, populiarus agroturizmas.
Stipresni ūkininkai gali teikti žirginio turizmo, jojimo paslaugas ar tiesiog pažintines ūkininkavimo 
25
ekskursijas. Lietuvoje įdomi bitininkystės kultūra, populiarus vaistažolių rinkimas, uogavimas,
grybavimas, žvejyba, medžioklė.
Pastaruoju metu skatinama ir plėtojamas tautinio paveldo puoselėjimo kultūra, kuri papildo
kaimo turizmo paslaugų asortimentą susipažindinant poilsiautojus su naminės duonos ar alaus
gamybos technologija, įvairių amatų produktų kūrimo procesu.
Per pastarąjį dešimtmetį šalyje išaugęs susidomėjimas rekreacine veikla kaimo vietovėje,
paskatino vietinio turizmo produktų plėtrą. Paklausa yra įvairi, tačiau kiekvienam klientui privalu
pasiūlyti specifinę turizmo formą, o tai reikalauja išankstinio produkto nustatymo ir pritaikymo jam.
Kaimo turizmo pasiūla yra santykinai fiksuota ir neelastinga. Teikiamų paslaugų ištekliai ir
jos vartojimas yra priklausomi nuo laiko ir vietos. Kaimo turizme keliauja ne produktas, bet jo
vartotojas. Tuo tarpu, kaimo turizmo paslaugų paklausa ypač elastinga, kainų lygio, reklamos
atžvilgiu bei priklausoma nuo politinių, socialinių, kultūrinių ir kitų veiksnių.
Sparčiausiai kaimo turizmo sodybų plėtra vyko Vilniaus, Utenos, Alytaus ir Kauno
apskrityse. Šiose regionuose buvo įsisavinata didžioji dalis ES paramos lėšų kaimo turizmo veiklos
skatinimui. Populiacijos tankumas bei gamtinių išteklių gausa įtakojo didžiausia sodybų
koncentarcija bei bendras lankytojų pasiskirstymą šiose apskrityse. Istorinės – kultūrinės vertybės,
etninių ryšių sąsajos su kitomis šalimis pritraukia daugiausia užsienio turistų į Klaipėdos kraštą.   

</p>
				</div>
			</div>



			<!-- CONTENT END -->

			
		</div>
	</div>


	<footer>
		<div class="container">
			<div class="copy">
				<div><a href="#">Политика Конфеденциальности</a> <a href="#">Условия пользования</a></div>
				<span>© 2019 Copyright. All rights reserved.</span>
			</div>
		</div>
	</footer>

	<script src="assets/scripts.min.js"></script>
</body>

</html>
